---
title: Spurv på en ledning
originaltitle: Bird on a wire
author: Leonard Cohen
tags:
  - gjendiktet
---
Som en spurv på en ledning
Som en utbrent og misforstått hedning
Har jeg prøvd alt jeg kan å være fri

Som en mark på krok
Som en ridder i en støvete bok
Tok kjærlighet tak i meg for å vri

Hvis jeg har gjort deg vondt
Så mente jeg det jo aldri ondt
Hvis jeg har servert deg en løgn
Varte følelsen aldri mer enn et døgn

Som et dødfødt lite barn
Som en overfisker med sitt garn
Har jeg skadd alle dem som ga av sin tid

Men jeg lover med min sang
Selv om jeg såret deg gang på gang
Skal jeg gjøre alt godt igjen, fordi

Ikke gråt, nei gråt ikke mer
det er over nå, det er enden vi ser
Nei, ikke gråt, gråt ikke mer
Det var du og jeg, uansett hva som skjer

Som en fugl på et gjerde
Som en fyllik som skråler “Ære være”
Må jeg bære mitt lodd: Jeg er fri
