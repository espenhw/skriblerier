---
date: 2025-06-18
---
Jeg klarer meg alene,
slik jeg alltid har gjort 

Jeg har lært meg å bære
handleposer, minner, ensomhet 
både hver for seg og samtidig

Jeg pumper følelsesjern på tomt hjerte
til smilemusklene verker
og latterkrampen tar meg

Jeg klapper meg selv på skulderen 
og sier “jeg er stolt av deg”

Noen ganger tror jeg til og med på det

Det hender at folk sier
“Så sterk du er”
uten å forstå
at det er fordi jeg må

Men aller helst vil jeg
av og til
få lov til å være
svak

Jeg klarer meg alene;
jeg skulle bare ønske at jeg slapp
